---
layout: post
locale: pl
title:  Spotkanie - 15.11.2018
date:   2018-11-14 18:00:00
author: Jakub Powierza
categories: Spotkania
tags:	spotkanie agenda
comments: true
cover:  "/assets/posts/budynek_eti.jpg"
---

Cześć,  
Już jutro ponownie spotykamy się na kolejnej prelekcji! Tym razem Grzegorz Beringer opowie nam o Computer Vision.

Spotkanie odbędzie się **w czwartek (15.11.2018) o godzinie 18:15 w sali EA AUD 1 (Audytorium Kowalskiego)**.

Agenda na spotkanie wygląda następująco:
 - Grzegorz Beringer wprowadzi nas w wizję komputerową i Transfer Learning! Zabierzecie ze sobą komputery ;) Tym razem najlepiej
  jak każdy przygotuje sobie lokalne środowisko po ostatnich przygodach z Internetem :/
 - Poinformujemy Was również o ciekawym projekcie skierowanym do nowych (ale i “starych”) członków. Ma on na celu pomoc w nauczeniu
  się podstaw uczenia maszynowego!

#### Jak się przygotować do spotkania?

Najlepiej będzie jeżeli zacytujemy tutaj samego Grzegorza:

> Jeśli chcecie programować równolegle ze mną, to jest to "ciut" bardziej problematyczne niż przy ostatnim hands-on'ie (ale nie potrzebujecie internetu już na spotkaniu :D). Tutaj link do repozytorium z kodem: [https://github.com/gberinger/resnet-finetune-demo](https://github.com/gberinger/resnet-finetune-demo), gdzie wszysto jest opisane. Poza przygotowaniem sobie środowiska (anaconda z Tensorflow i Keras w wersji CPU powinna w zupełności wystarczyć, i jest najprostszą opcją), musicie także ściągnąć paczkę z danymi i wagami modelu ResNet-152 (link w readme repo) oraz wypakować ją w katalogu repozytorium (ok. 1GB, więc proszę tego nie robić w audytorium Kowalskiego na spotkaniu, widzieliśmy już jak to wygląda na ETI, gdy więcej niż 20 osób w sali próbuje używać sieci i hotspotów :)). Jeśli nie macie topowego GPU w laptopie, to polecam także zapuścić skrypt build_features.py (python build_features.py w katalogu repozytorium) już w domu, gdyż na CPU trwa to ok. 2 godzin. O co dokładnie w nim chodzi, wytłumacze już na zajęciach. Sam trening i testy można spokojnie wykonać już na zajęciach. 
> 
> Oczywiście nie ma problemu, żeby brać udział w hands-on'ie wyłącznie jako słuchacz, ale polecam po spotkaniu spróbować pobawić się tym kodem w domu.

Do zobaczenia!

